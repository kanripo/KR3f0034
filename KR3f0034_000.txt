# -*- mode: mandoku-view; -*-
#+TITLE: 數術記遺
#+DATE: 2015-08-24 23:10:31.176940
#+PROPERTY: ID KR3f0034
#+PROPERTY: BASEEDITION WYG    
#+PROPERTY: JUAN 提要
<pb:KR3f0034_WYG_000-1a>¶
欽定四庫全書　　　　　子部六¶
　提要¶
　　數術記遺　　　　　　天文算法類二(算書之/屬)¶
　　　　(臣/)等謹按數術記遺一卷舊題漢徐岳撰北¶
　　　　周甄鸞注岳東萊人晉書律厯志所稱呉中¶
　　　　書令闞澤受劉洪乾象法於東萊徐岳者是¶
　　　　也隋書經籍志具列岳及甄鸞所撰九章算¶
　　　　經七曜術算等目而獨無此書之名至唐藝¶
<pb:KR3f0034_WYG_000-1b>¶
　　　　文志始著於錄書中稱於泰山見劉會稽博¶
　　　　識多聞徧於術數余因受業時問曰數有窮¶
　　　　乎會稽曰吾曽游天目山中見有隱者云云¶
　　　　大抵言其傳授之神秘然案後漢志註引袁¶
　　　　山松書曰劉洪泰山蒙陰人延熹中以校尉¶
　　　　應太史徴拜郎中後為會稽東部都尉徵還¶
　　　　未至領丹陽太守卒官是洪官會稽後未嘗¶
　　　　家居不得言於泰山見之且洪在會稽乃官¶
<pb:KR3f0034_WYG_000-2a>¶
　　　　都尉其為太守實在丹陽而注以為官㑹稽¶
　　　　太守錯互殊甚又舊本皆題漢徐岳撰據晉¶
　　　　書所載岳當魏黄初中與太史丞韓詡論難¶
　　　　日月食五事則岳已仕於魏不得繫之於漢¶
　　　　考古尤為疎謬至中列黄帝三等數及積算¶
　　　　太一算之類皆絶無義藴其天門金虎等語¶
　　　　乃道家詭誕之説甚為隱僻不經注所言算¶
　　　　式數位按之正文多不相蒙殆非一手所撰¶
<pb:KR3f0034_WYG_000-2b>¶
　　　　唐代選舉之制算學九章五曺之外兼習此¶
　　　　書此必當時購求古算好事者因依托為之¶
　　　　而嫁名於岳耳然流傳既久學者或以古本¶
　　　　為疑故仍録存之而詳斥其偽以祛後人之¶
　　　　惑焉¶
　　海島算經　　　　　　天文算法類二(算書之/屬)¶
　　　　(臣/)等謹案海島算經一卷晉劉徽撰唐李淳¶
　　　　風等奉詔注據劉徽序九章算術有云徽尋¶
<pb:KR3f0034_WYG_000-3a>¶
　　　　九數有重差之名凡望極高測絶深而兼知¶
　　　　其逺者必用重差輒造重差并為注解以究¶
　　　　古人之意綴于句股之下度高者重表測深¶
　　　　者累矩孤離者三望離而又旁求者四望據¶
　　　　此則徽之書本名重差初無海島之目亦但¶
　　　　附于句股之下不别為書故隋志九章算術¶
　　　　増為十卷下云劉徽撰葢以九章九卷合此¶
　　　　而十也而隋志唐志又皆有劉徽九章重差¶
<pb:KR3f0034_WYG_000-3b>¶
　　　　圖一卷葢其書亦另本單行故别著于錄一¶
　　　　書兩出至唐志兼列劉向九章重差一卷則¶
　　　　徽之重差既自為卷因遂訛劉徽為劉向而¶
　　　　一書三出耳今詳為攷證定為劉徽之書至¶
　　　　海島之名雖古無所見不過後人因卷首以¶
　　　　海島立表設問而改斯名然唐選舉志稱算¶
　　　　學生九章海島共限習三年試九章三條海¶
　　　　島一條則改題海島自唐初已然矣其書世¶
<pb:KR3f0034_WYG_000-4a>¶
　　　　無傳本惟散見永樂大典中今裒而輯之仍¶
　　　　為一卷篇帙無多而古法具在因宜與九章¶
　　　　算術同為表章以見算數家源流之所自焉¶
　　　　乾隆四十六年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
